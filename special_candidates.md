# ผู้สมัครประธานภาคเปย์ CS40

---

## นาย ปราชญ์ โชคสัมฤทธิ์ผล (ปั๊ม)  
![รูปน้องปั๊ม](ใส่ลิงก์รูปที่นี่)  
**Instagram:** [@pumpprach](https://www.instagram.com/pumpprach/)  

### คำถาม: ทำไมอยากเป็นประธานภาคล่ะ?  
ผมอยากเป็นประธาน ไม่ใช่แค่เพราะอยากช่วยคนอื่นเพียงอย่างเดียว แต่เพราะผมอยากพัฒนาตัวเองไปด้วยเช่นกัน  
ผมเชื่อว่าการเป็นผู้นำคือบทบาทที่ท้าทาย และถ้าเราอยากเก่งขึ้น อยากโตขึ้น เราต้องกล้าก้าวออกมารับผิดชอบอะไรบางอย่าง  
การเป็นประธานจึงเป็นโอกาสดีที่ผมจะได้ฝึกทั้งความเป็นผู้นำ การจัดการ การเข้าสังคม และการทำงานร่วมกับคนอื่นแบบจริงจัง  
แน่นอนว่าการช่วยเหลือกันไม่จำเป็นต้องมีตำแหน่งถึงจะทำได้ แต่ก็ต้องยอมรับว่าบางครั้ง การไม่มีบทบาทชัดเจนทำให้เรารู้สึกเกรงใจ หรือไม่กล้าเข้าไปช่วยเท่าที่ควร  
ถ้าผมได้เป็นประธาน ผมคิดว่ามันจะเป็นพื้นที่ที่เปิดโอกาสให้ผมกล้าลงมือทำอะไรสักอย่างเพื่อเพื่อน ๆ มากขึ้น  
และไม่ต้องลังเลเวลาจะช่วยเหลือหรือเสนออะไร เพราะเรามีหน้าที่ตรงนั้นอย่างชัดเจน  
ผมเชื่อว่าถ้าเราตั้งใจจะพัฒนาตัวเองอย่างเต็มที่ ผลลัพธ์มันจะส่งผลดีต่อคนรอบข้างไปด้วย  
ไม่ต้องถึงกับ “จะทำทุกอย่างเพื่อคนอื่น” ขนาดนั้น  
ดังนั้น สิ่งที่ผมอยากจะทำ ไม่ใช่เพื่อใครคนใดคนหนึ่ง แต่มันจะส่งผลดีให้กับทุกฝ่ายแน่นอนครับ

### คำถาม: ถ้าได้เป็นประธานอยากจัดกิจกรรมอะไรให้ภาคเอ่ย?  
3 คำ พร้อมตั้งชื่อเล่น ๆ ให้กับไอเดียที่ผมอยากจัดกิจกรรม:  
- วัด อัพโบว๋ (สนุกสนาน งานวัด สุ้ม)  
- Talk What You Know (สัมมนา พูดคุย เรื่องที่สนใจ)  
- CS Top Talent (คอม แข่ง ทุกด้าน)  
- Who is the Best Poker Player in CS (กีฬา แข่งขัน tournament)  

ไม่รู้ว่ามันจะเกิดขึ้นจริงได้มากน้อยแค่ไหน แต่ขอหมกไอเดียไว้ก่อน แน่นอนว่าผมเต็มที่  
ถ้าอยากรู้ว่ามันคืออะไร จ่ายค่าเสือกได้จากการโหวตผมนะ 55555  
ปล. ข้างบนอาจดูจริงจังหน่อย จริง ๆ ผมใจดี สนุกสนาน ดูจากรูปถ่ายได้ แค่อยู่ในโหมดจริงจังนิดหน่อย  

---

## นาย ภัคพล พัฒนากุล (แอล)  
![รูปน้องแอล](ใส่ลิงก์รูปที่นี่)  
**Instagram:** [@pelle.luk](https://www.instagram.com/pelle.luk/)  

### คำถาม: ทำไมอยากเป็นประธานภาคล่ะ?  
ผมมองว่าตัวเองเป็นคนเข้าใจคน ไม่มองข้ามใคร และสามารถตัดสินสถานการณ์ได้อย่างเป็นกลาง  
ผมมองเห็นข้อดีข้อเสีย และคุยกับคนได้ง่าย ไม่มีกำแพงในใจ พร้อมรับ feedback จากทุกคน  
ด้วยความที่เด็ก CS มักพึ่งแต่ประสิทธิภาพของตัวเอง จนบางครั้งไม่เข้าหาคนอื่น และไม่ถนัดการทำงานร่วมกับผู้อื่น  
ผมมองว่าสกิลที่ผมมี จะคอยเชื่อมต่อเพื่อน ๆ และทำให้ทุกคนมีส่วนร่วมตามความถนัดของตัวเอง  

### คำถาม: ถ้าได้เป็นประธานอยากจัดกิจกรรมอะไรให้ภาคเอ่ย?  
ผมจะพยายามจัดกิจกรรมที่เคยมีแล้วให้มีต่อไป เช่น YOLO, ComSci101, Hello World  
ส่วนกิจกรรมใหม่ ๆ ที่คิดไว้ คืออยากให้มีค่ายที่คนของภาคเรามีส่วนร่วมกันมากขึ้น  
อาจจะเอาไอเดีย Hello World ไปต่อยอดเป็นค่ายอื่น ๆ ที่ทำให้รุ่นพี่รุ่นน้องได้เข้าหา แลกเปลี่ยนความรู้กันมากขึ้น  
เช่น ค่ายให้ความรู้, กิจกรรมติวน้องก่อนสอบ ที่จะให้พี่ ๆ มาให้ติวหนังสือ บอกแนวข้อสอบ และให้คำแนะนำน้อง ๆ ก่อนสอบ Midterm และ Final  
เพื่อผลการเรียนที่ดีขึ้นของคนในภาค

---
